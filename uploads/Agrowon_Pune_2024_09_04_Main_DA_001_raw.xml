<publication>
  <name>सकाळ ॲग्रोवन</name>
  <date>४ सप्टेंबर २०२४</date>
  <section>
    <article>
      <heading>कापूस, सोयाबीन मदत योजनेची नोंदणी १३ लाखांच्या पुढे</heading>
      <subheading></subheading>
      <author></author>
      <content>राज्यातील कापूस व सोयाबीन उत्पादक शेतकऱ्यांना हेक्टरी पाच हजार रुपये मदत वाटली जाणार आहे. कृषी आयुक्तालयाच्या सूत्रांनी सांगितले की, ई-पीकपाहणीची सर्व आकडेवारी महसूल विभागाकडून कृषी विभागाकडे आली आहे. कृषी विभागाने या माहितीमधील शेतकऱ्यांच्या नावाच्या याद्या गावनिहाय प्रसिद्ध केल्या आहेत. शेतकऱ्यांनी त्यांच्या आधार क्रमांकाची माहिती कृषी सहायकाकडे देणे सुरू केले आहे. शेतकऱ्यांकडून आलेली माहिती सरकारी संकेतस्थळावर भरण्याची कामे सुरू आहेत.</content>
      <image></image>
    </article>
    <article>
      <heading>मुसळधार पावसामुळे पिकांची हानी</heading>
      <subheading></subheading>
      <author></author>
      <content>मराठवाड्यात साडेअकरा लाख हेक्टरला फटका; खानदेशात कपाशी, मूग, उडदाचे नुकसान मराठवाडा, खानदेशात मागील चार दिवसांपासून पावसाने धुमाकूळ घातला आहे. अनेक मंडलांमध्ये अतिवृष्टी झाली असून, पिके अक्षरशः खरडून गेली आहेत. कापूस, सोयाबीन, हळद पिकांचे अतोनात नुकसान झाले आहे. काढणीला आलेला मूग, उडीद पिके हातची गेल्यात जमा आहेत. मराठवाड्यातील परभणी, नांदेड, धाराशिव, जालना जिल्ह्यांत पावसाने फटका दिला आहे.</content>
      <image>Agrowon_Pune_2024_09_04_Main_DA_001_images/Agrowon_Pune_2024_09_04_Main_DA_001_image1.png</image>
    </article>
  </section>
</publication>